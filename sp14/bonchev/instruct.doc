				 И Н С Т Р У К Ц И Я

		 за използване на технологичната антивирусна дискета
	      "CLEANUP", създадена от н.с. инж. Веселин Бончев от ИТКР

	       Настоящата дискета е с ниво на актуалност  01.09.1989  г.  и
	  съдържа  антивирусни	програми против известните на автора и раз-
	  пространени в страната ни 8 вируса. Дискетата съдържа:
	       1. Операционна система ДОС-16.
	       2.  Файл "README" - описание  на  вирусите,  механизмите  на
	  тяхното  разпространение  и  на съответните антивирусни програми.
	  Може да бъде разглеждан с помощта на програмата  README.COM.	Във
	  файла  има  специален  раздел  (5.),	посветен  на  методиката за
	  почистване на вирусите.
	       3.  Файл "CLEANUP.BAT".  Въз основа на  горната  методика  е
	  направен специален "BAT"-файл,  който я реализира,  като стартира
	  една	по  една  антивирусните  програми  и  извършва	автоматично
	  почистването на указан диск от познатите вируси.
	       4. Антивирусни програми:
		    ITALCLR .COM - срещу Италианския подскачащ вирус
		    EDDIECLR.COM - срещу вируса Eddie
		    TP48CLR .COM - срещу вируса TP (версии до 48)
		    V1701CLR.COM - срещу вируса V1701 (Падащите букви)
		    V648CLR .COM - срещу вируса VHP-648
		    V1813CLR.EXE - срещу Израелския вирус
		    YANKECLR.COM - срещу вируса YanShort
		    V847CLR .EXE - срещу вируса V-847
	       Горните	програми  са оригинална разработка на автора и имат
	  стандартизиран начин за комуникация с потребителя:
		    vvvvvCLR options dirpath
	  където
	       vvvvv   - мнемонично наименование на вируса;
	       CLR     - индикатор,  че програмата  почиства  от  този
			 вирус;
	       options - опции;
	       dirpath - пълно наименование на поддърво от директории,
			 което	 ще  бъде  прегледано.	 Преглежда  се
			 директорията dirpath,	всички намиращи  се  в
			 нея  поддиректории,  техните  поддиректории и
			 т.н.  Например,  ако като  dirpath  се  укаже
			 "C:\", ще бъде прегледан целият диск "C:".
	  Всяка една от програмите може да възприема следните опции:
	       -N  -  Намерените  вируси  не  се  премахват  (само  се
		    съобщава за тях;
	       -L - Не се извеждат непрекъснато имената на  преглежда-
		    ните файлове.  Извеждат се само съобщенията за на-
		    мерени вируси. Тази опция е удобна, когато изходът
		    на съответната програма се пренасочва (например на
		    принтер).  Програмата  ITALCLR.COM	не  разпознава
		    тази опция (защото не работи с файлове);
	       -S - Не се извеждат никакви съобщения,  освен съобщени-
		    ето за авторско право;
	       -V - Извършва се ваксиниране  срещу  съответния	вирус.
		    Тази   опция  се  разпознава  само	от  програмите
		    ITALCLR.COM   и   V648CLR.COM,   тъй   като   само
		    Италианският  подскачащ  вирус  и  вирусът VHP-648
		    допускат предпазване от тях чрез ваксиниране.
	       Всяка една от програмите връща  код  за	грешка,  който
	  може да бъде проверяван от BAT-файлове чрез променливата Er-
	  rorLevel. Кодът за грешка може да има следните стойности:

	       0 - Съответният вирус не е открит;
	       1 - Открит е вирус (който е бил премахнат или не, в за-
		   висимост от това, дали е била зададена опцията -V);
	       2 - Възникнала е някаква грешка;
	       3  - Открита е неизвестна мутация на вируса.  Незабавно
		   уведомете автора, за да може да разработи лекарство
		   и срещу тази мутация.
	       Почистването на даден диск може да се  извърши  напълно
	  автоматично, като се стартира файлът CLEANUP:
		   cleanup drive
	  където drive е дискът,  който трябва да бъде почистен. Могат
	  да бъдат задавани и опциите -D (да се изтрият повредените от
	  вируси файлове),  -N (да не се лекуват  заразените  файлове)
	  или -V (да се извърши ваксиниране срещу вирусите,  които до-
	  пускат това).  При задаване на опцията -D ще	бъдат  изтрити
	  само файловете,  повредени от вирус - тези файлове, които са
	  само заразени,  просто ще бъдат  излекувани.	Едновременното
	  задаване  на опциите -N и -V е възможно,  но очевидно е без-
	  смислено.  Възможно е и задаването на файл,  в който	да  се
	  изпращат съобщенията за открити вируси (по подразбиране тези
	  съобщения се извеждат на екрана). Например
		   cleanup -n c: prn
	  ще  изведе на принтера имената на всички заразени файлове от
	  диска C:, без да ги лекува, а
		   cleanup -d -v c:
	  ще почисти изцяло диска C: (като изтрие и файловете,	повре-
	  дени	от вируси) и ще го ваксинира срещу Италианския подска-
	  чащ вирус и срещу вируса VHP-648.
	       5.  Технологични средства.  Това са програми,  помагащи
	  при откриването на произволни вируси. Описани са в последния
	  раздел на файла "README".


	       ПРАКТИЧЕСКИ УКАЗАНИЯ ЗА ИЗПОЛЗВАНЕТО НА ДИСКЕТАТА

	       Предлаганата  дискета  е комплектувана за самостоятелна
	  работа с нея,  без използването на  (евентуално  заразената)
	  оригинална  операционна  система.  Дискетата	е  ваксинирана
	  срещу  Италианския  подскачащ  вирус	и  срещу  Пакистанския
	  вирус,  който засега не е проникнал в страната.  Освен това,
	  изпълнимите  файлове	от  дискетата  са  ваксинирани	 срещу
	  вируса VHP-648.
	       Независимо  от това,  препоръчва се МАКСИМАЛНА ПРЕДПАЗ-
	  ЛИВОСТ при работа с предлаганите средства.  Особено при  са-
	  мостоятелно  стартиране  на  отделни програми от пакета.  Не
	  забравяйте, че ПРИ НАЛИЧИЕТО НА ВИРУС В ПАМЕТТА,  ВСЯКА ОПЕ-
	  РАЦИЯ  С ФАЙЛОВЕТЕ МОЖЕ ДА ПРЕДИЗВИКА ЗАРАЗЯВАНЕТО ИМ ! Това
	  важи с особена сила за вируса Eddie,	който при всяко  шест-
	  надесето  стартиране	на  заразена с него програма унищожава
	  информацията от един сектор върху диска!.
	       Затова е необходимо спазването на строга (макар и  еле-
	  ментарна)   технологична   дисциплина   при  почистването  и
	  проверката на дисковете:
	       - Почистващата дискета трябва да бъде ВИНАГИ  механично
		 защитена срещу запис;
	       - При  първоначалното почистване  да се използва зареж-
		 дането на операционна система от почистващата дискета
		 и автоматичното стартиране на файла CLEANUP;
	       - Преди да се прави опит за  почистване	на  устройства
		 D:,  E:, F: и т.н., ТРЯБВА ЗАДЪЛЖИТЕЛНО ДА СТЕ ПОЧИС-
		 ТИЛИ УСТРОЙСТВО C: И ДА СТЕ  УБЕДЕНИ,	ЧЕ  В  ПАМЕТТА
		 НЯМА  ВИРУСИ!	Едва  тогава можете да си позволите да
		 заредите операционната система от устройство C: и  да
		 стартирате файла CLEANUP.
	       - При   самостоятелно   стартиране   на	 антивирусните
		 програми,  винаги почиствайте първо от  вируса  Eddie
		 (чрез програмата EDDIECLR.COM).




		    *** СЪДЪРЖАНИЕ НА ДИСКЕТАТА CLEANUP ***


	  Име на файла Размер	 Дата  Кратко описание

	  COMMAND  COM 23210   7-03-85 Командният интерпретатор
	  CONFIG   SYS	  53  13-07-89 Конфигурационният файл
	  ANSI	   SYS	1651   7-03-85 Драйвер за екрана
	  AUTOEXEC BAT	 877  19-09-89 Автомат. стартира CLEANUP C:
	  CED	   COM	7156  28-09-89 Помощна програма (като DOSEDIT)
	  CED	   CFG	 154  22-07-89 Конфигурационен файл за CED
	  CED	   DOC 54002   7-05-89 Документация за CED
	  CLOCKKEY EXE	3075  14-09-89 Часовник на 26-тия ред
	  CLOCKKEY DOC	1036  19-09-89 Документация за REALTIME
	  MORE	   COM	 282   7-03-85 Филтър на ДОС-16
	  README   COM	4066  27-04-87 Програма за четене на README
	  README       44553  19-09-89 Упътване към дискетата
	  INSTRUCT DOC	8384  22-09-89 Инструкция за експлоатация
	  INSTALL  BAT	1150   1-09-89 Инсталиране върху диска
	  CLEANUP  BAT	3836  21-08-89 Авт. стартиране на антив. прог.
	  ITALCLR  COM	9026  30-08-89 Чисти Италианския вирус
	  NOBRAIN  COM	1367   7-06-89 Чисти Пакистанския вирус
	  V648CLR  COM 11338  19-08-89 Чисти вируса VHP-648
	  V1701CLR COM 10894   4-09-89 Чисти вируса Падащите букви
	  V1813CLR EXE 14243  22-09-89 Чисти Израелския вирус
	  V847CLR  EXE 13799  19-08-89 Чисти вируса V-847
	  YANKECLR COM 10904  19-08-89 Чисти вируса YanShort
	  TP48CLR  COM 10960  19-08-89 Чисти вируса TP (версии до 48)
	  EDDIECLR COM 11892  15-09-89 Чисти вируса Eddie
	  VACCINE  COM	 834  31-08-89 Резидентна ваксина
	  ANTI4US  EXE 23179  19-03-89 Следи за вирусна активност
	  ANTI4US  DOC	4295   1-08-89 Документация за ANTI4US
	  AV_INFO  EXE 16624  21-06-89 За ранна диагностика на вируси
	  VIRUS    REF 16067  21-09-89 Библиогр. на статии за вируси

